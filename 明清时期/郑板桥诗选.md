# # 郑板桥诗选

***郑板桥【清】***

---

#### 《墨竹图》诗

宦海归来两鬓星，春风高卧竹西亭。

而今再种扬州竹，依旧江南一片青。

---

#### 潍县署中画竹呈年伯包大中丞括

衙斋卧听萧萧竹，疑是民间疾苦声。

些小吾曹州县吏，一枝一叶总关情。

---

#### 予告归里，画竹别潍县绅士民

乌纱掷去不为官，囊橐萧萧两袖寒。

写取一枝清瘦竹，秋风江上作渔竿。

---

#### 题画竹诗

四十年来画竹枝，日间挥写夜间思。

冗繁削尽留清瘦，画到生时是熟时。
