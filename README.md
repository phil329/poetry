# 正当青春，且吟诗韵

中华诗词，精妙绝伦！诗有乾坤，怡心调神。吟之诵之，嗟之叹之；情之所至，手之舞之。诗卷在手，轻吟慢诵。珠玉声吐，风云景出。思接千载，视通万里。恍惚之间，遗世独立，飘飘出尘，古今为一，物我两忘！诗境之妙，非深味者，谁与尽言？

诗有奇景，如登山林。奇花异石，隐布其中。苍松古柏，绝壁倒挂。幽兰翠竹，随风轻舞。薄雾淡烟，罩林笼山。云开雾散，飞鸟戏天。日色穿林，如丝如线。路随山转，忽逢山泉。碎珠乱玉，跳跃其间。溯流而上，飞瀑如练。登山及顶，人在云端。山川万里，尽在心间。当此之时，我已非我。身在闹市，神思已远。万千烦恼，如烟飞散。

诗有至情，真情不老。其人已去，犹动我心。相思之处，多悲少喜。有缘相见，无缘厮守。伊人情柔，士子心伤。执手相看，泪流四行。一别两地，此处他乡。残月晓风，谁诉衷肠？壮士戍边，游子客居。闺中多怨，望眼欲穿。陌头杨柳，牵动春愁。红烛垂泪，良人不归。惨兮痛兮，天人永隔。梦里征夫，塞外白骨。望兮盼兮，永不归兮！爱兮怜兮，逝者梦里。回首笑望，窗前梳妆。相顾无言，泪雨滂滂。蘧然梦觉，明月在窗。伊人何在？令人断肠。

若夫知己，秉烛畅谈。忆昔年少，叹今鬓霜。明朝别离，津渡长亭。情寄明月，意随清风。折花相赠，君子之风。天涯比邻，豪士胸襟。更有将士，塞外戍边。大漠孤烟，落日长河。谈笑沙场，醉舞狂歌。胡笳哀鸣，鼓角清吹。将军白发，征夫清泪。玉门关外，将军未归。青海湖边，戍客低徊。

至若僧家，修行禅客。水月证心，风云见性。水枯珠现，云散月明。花开见佛，叶落忘忧。灵山非远，常驻心头。儒生居士，栖身禅林。尘虑满怀，般若花萎。菩提清凉，顿入非非。松边参禅，林下抚琴。亦儒亦佛，非仙非神。暂借妙理，且远凡尘。

诗有奇趣，其状非一。变而为词，化而成曲，演作传奇，融入小说。书画乐舞，庭院园林。品其可观，皆有诗趣。诗趣入文，味之不厌。诗趣入怀，洒落超然。

春光易逝，诗韵长存。如藏美酒，历久弥醇。

[
](CONTENTS·目录.md)

---

**胸怀文墨虚若谷，腹有诗书气自华！**

[  Link of Contents](CONTENTS·目录.md)
